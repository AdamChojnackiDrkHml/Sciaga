- Wrzucamy $m$ kul do $n$ urn 
- Niech $S_m$ - zmienna losowa liczby urn z dokładnie jedną kulą po wrzuceniu $m$ kul
- Chcemy pokazać koncentrację $S_m$ wokół wartość oczekiwanej, używając martyngałów i nierówności Azumy.

Przypomnijmy nierówność Azumy, bo autor rozwiązania nie pamięta jej tak z głowy, więc może część czytelników też nie.

Niech $X_0, X_1, \dots, X_n$ będzie martyngałem takim, że $\forall_{k} |X_k - X_{k-1}| \leq c_k$. Wtedy $\forall t \geq 0, \lambda > 0$ zachodzi:

$$
    Pr(|X_t - X_0| \geq \lambda) \leq 2 exp\left(\frac{-\lambda^2}{2\sum\limits_{k = 1}^{t} c_{k}^{2}}\right)
$$

Możemy zapisać wzór na prawdopodobieństwo, że $i$-ta urna ma dokładnie jedną kulę - ozn. 

$X_i = \begin{cases} 1 \text{ jeśli i-ta urna ma dokł. 1 kulę} \\ 0 \text{ w p.p.}\end{cases}$ 

$$
    Pr(X_i = 1) = \binom{m}{1}\left(\frac{1}{n}\right)\left(1 - \frac{1}{n}\right)^{m - 1}
$$

Zauważmy 
$$
\begin{align*}
    E[S_n] &= E[X_1] + E[X_2] + \dots E[X_n]\\ 
    &= n E[X_1]\\
    &= n m \left(\frac{1}{n}\right)\left(1 - \frac{1}{n}\right)^{m - 1} \\
    &= m \left(1 - \frac{1}{n}\right)^{m - 1}
\end{align*}
$$

Btw. trochę przypadkiem rozwiązaliśmy tym samym zadanie 38. 

No ok mamy wartość oczekiwaną, a co z koncentracją? I co mają z tym wspólnego martyngały? 

Niech $Y_i$ - zmienna losowa określająca numer urny, do której wpada $i$-ta kula. $S_m$ zależy od tych zmiennych. We wzorze zapiszemy $Y_0$ dla zgodności z definicją, ale nie będzie ono miało znaczenia, możemy przyjąć, że np. $Y_0 = 0$. wtedy ciąg $Z_0, Z_1, \dots, Z_m$:

$$
    Z_i = E[S_m|Y_0, Y_1, Y_2, \dots, Y_i]
$$

jest martyngałem Dooba w stosunku do ciągu $Y_1, Y_2, \dots, Y_i$ i $Z_0 = E[S_n]$. Jeśli martyngałowość tego ciągu nie jest widoczna na pierwszy rzut oka, możemy zapisać:

$$
\begin{align*}
    E[Z_k| Y_0, Y_1, \dots, Y_{k - 1}] &= E[E[S_m|Y_0, Y_1, Y_2, \dots, Y_{k}] | Y_0, Y_1, Y_2, \dots, Y_{k-1}] \\
    &= \text{Z lematu } E\left(E\left(V|WU\right)|W\right) = E(V|W)\\
    &= E[S_m| Y_0, Y_1, \dots, Y_{k - 1}] = Z_{k-1}
\end{align*}
$$

Możemy także wydedukować $\forall_{m} |Z_m - Z_{m-1}| \leq 1$ Tak więc podstawiając do nierówności Azumy $\lambda = \lambda Z_0$ mamy:

$$
\begin{align*}
    Pr(Z_m - Z_0 \geq \lambda Z_0) &= Pr(S_m \geq (1 + \lambda) E[S_m])\\
    &\leq exp\left(\frac{-(\lambda E[S_m])^2}{2\sum\limits_{k = 1}^{m} 1^{m}}\right) \\
    &= exp\left(\frac{-(\lambda E[S_m])^2}{2m}\right)\\
    &= exp\left(\frac{-\lambda^2 m \left(1 - \frac{1}{n}\right)^{2m - 2}}{2}\right)\\
\end{align*}
$$

Więc mamy. Powiedzmy np, że mamy $m = n$ i chcemy np. prawdopodobieństwo, że $S_m$ przekracza dwukrotność wartości oczekiwanej. Bierzemy $\lambda = 1$.

$$
\begin{align*}
    Pr(S_m \geq (1 + \lambda) E[S_m]) &= Pr(S_n \geq 2 E[S_n])\\
    &\leq exp\left(\frac{-n \left(1 - \frac{1}{n}\right)^{2n - 2}}{2}\right)\\
    &\sim \left(\frac{1}{e^{\frac{1}{2e^2}}}\right)^n\sim (0.93)^n
\end{align*}
$$
